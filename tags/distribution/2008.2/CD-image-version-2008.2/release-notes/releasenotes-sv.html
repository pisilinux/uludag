<html>
  <head>
    <title>Pardus 2008.2 versionsfakta</title>
    <meta HTTP-EQUIV="content-type" CONTENT="text/html; charset=UTF-8">
  </head>
  <body>
    <h1>
       Pardus 2008.2 versionsfakta 
    </h1>
    <h2>
       1. Välkommen till Pardus 2008.2! 
    </h2>
     Välkommen till Pardus version 2008.2, ännu en fantastisk utgåva av Pardus från utvecklarna, översättarna, grafikerna och dokumenterarna. Det här är den andra uppdateringsversionen av Pardus 2008. 
    <br>
     Du är välkommen att besöka <a href="http://www.pardus.org.tr/eng">http://www.pardus.org.tr/eng</a> för mer information. 
    <h3>
       1.1 Återkoppling 
    </h3>
     Du kan använda <a href="http://bugs.pardus.org.tr">http://bugs.pardus.org.tr</a>, också känd som Pardus felhanteringssystem, för att rapportera fel, rätta fel, eller ge förslag relaterade till Pardus. Vi vill tacka våra användare och utvecklare för deras bidrag med felrapporter, fixar, nya paket och förslag på nya finesser till den här versionen. 
    <h2>
       2. Grundläggande funktioner 
    </h2>
     Sedan den senaste uppdateringsversionen, 2008.1, har det lagts till fler än 120 buggfixar och 60 säkerhetsfixar till de 648 paket som ingår i installationsskivan. Under samma period har 23 nya paket lagts till på installationsskivan för att ge stöd för nya funktioner och ny hårdvara, och totalt 181 (av 648) paket har uppdaterats. 
    <h3>
       2.1. Uppdateringar av Pardustekniker 
    </h3>
     Med utgivningen av Pardus 2008.2 har basfunktioner som PiSi och COMAR uppdaterats för att erbjuda nya funktioner. Också YALI är uppdaterad för att erbjuda en smidigare och mer tillförlitlig installationsprocess. Förbättringarna i Mudurs initieringssystem leder till en snabbare och mer stabil uppstart tillsammans med ett bättre stöd för fjärrfilsystem. 
    <ul>
      <li>
        <strong>Nätverkshanteraren</strong> - Pardus eget verktyg för hantering av nätverksanslutningar har uppdaterats och har nu flera nya funktioner så som: 
        <br>
         - DHCP-timeout-relaterade förbättringar, 
        <br>
         - Stöd för icke-ASCII ESSID-namn, 
        <br>
         - Flexibla DNS-inställningar, 
        <br>
         - Stöd för skriptexekvering vid anslutning och frånkoppling. 
      </li>
      <li>
        <strong>Bildskärmshanteraren</strong> - Pardus 2008.2 innehåller de senaste drivrutinerna för den nya generationens grafikkort baserade på kretsar från Nvidia, ATI och Intel. Pardus egna Bildskärmshanterare och COMAR-baserade zorg har uppdaterats för att använda dessa nya drivrutiner och funktioner. 
      </li>
      <li>
        <strong>Pakethanteraren</strong> - Pakethanteraren i Pardus 2008.2 innehåller även den ett par uppdateringar:
        <br>
         - Förbättrad paketsökningsfunktion, 
        <br>
         - Stöd för att hantera hämtningsfel orsakade av proxys eller liknande, 
        <br>
         - Uppdaterat användargränssnitt och översättningar, 
        <br>
         - Delta-paket och automatisk uppdatering av omvända beroenden - dessa funktioner planeras att stödjas efter utgivningen av version 2008.2. 
      </li>
    </ul>
    <h3>
       2.2. Skrivbordsmiljöerna KDE 3 och KDE 4 
    </h3>
    <ul>
      <li>
        <strong>KDE 3</strong> - KDE3, standardskrivbordsmiljön i Pardus 2008.2, är uppdaterad och förbättrad med Pardusspecifika funktioner. Dessa uppdateringar är baserade på den senast stabila versionen av KDE 3, 3.5.10. Pardus 2008.2 installationsskiva och den KDE 3-baserade live-cd innehåller denna KDE 3-plattform som standard.
      </li>
      <li>
        <strong>KDE 4</strong> - Ny medlem i KDE-familjen, KDE 4, är sedan en tid valet för många Pardusanvändare. Pardus 2008.2 innehåller den senast stabila versionen av KDE 4, 4.2 - vilken gavs ut för några dagar sedan. Användare som vill använda denna nya skrivbordsmiljö kan installera och använda KDE 4.2 i och med utgivningen av 2008.2. Den KDE 4-baserade live-cd innehåller den nya skrivbordsmiljön men också de för KDE 4 omskrivna populära programmen för KDE.
      </li>
    </ul>
    <h3>
       2.3. Två typer av installationsskivor 
    </h3>
Pardus finns i två varianter för att stödja ett ökande utbud av språk : En installationsskiva med enbart turkiskt och engelskt språkstöd (och ett urval av extra utvecklingsverktyg och spel), och en internationell installationsskiva med stöd för samtliga 11 språk. Användaren kan som vanligt installera och använda extra språk från Pardus förråd, oavsett vilken installationsskiva som användes vid systeminstallationen.
    <h3>
       2.4. Uppdaterade komponenter 
    </h3>
     Pardus 2008.2 innehåller vid sidan av Pardustekniker och KDE-komponenter en hel del andra paketuppdateringar. Några höjdpunkter är: 
    <br>
    <ul>
      <li>
         Pardus Linuxkärna i 2008.2 är baserad på den senast stabila utgåvan av linux 2.6.25, 2.6.25.20. Pardus kärna innehåller också en hel del uppdateringar av  drivrutiner, undersystem,  stabilitet- och säkerhetsfixar. Några av dessa nyheter är:
        <br>
         - Åtgärder och förbättringar av nätverksenheter baserade på RTL818x, Marvell Yukon 88E8040T och Ralink rt2x00, 
        <br>
         - IR-kontroll för bt8xx-baserade TV-kort, 
        <br>
         - Åtgärder och utökat stöd för Syntek DC-1125-baserade webbkameror, 
        <br>
         - Åtgärder för Asus eeePC, Apple Macbook Pro och Gigabyte M9xx, 
        <br>
         - Stöd för Broadcom BCM4311, BCM4312, BCM4321 och BCM4322-baserade trådlösa enheter, 
        <br>
         - Stöd för Intel WiFi Link 5000-baserade trådlösa enheter, 
        <br>
         - Stöd för RTL8187SE-baserade trådlösa enheter, 
        <br>
         - Stöd för RICOH Bay1Controller RICOH SD-kortläsare, 
        <br>
         - ALSA 1.0.18a_20081203 innehåller stöd och åtgärder för ett flertal ljudkort, 
        <br>
         - Stöd för uppstartsbilder i olika upplösningar, 
        <br>
         - Stöd för init-bilder med virtio- och xenmoduler. 
      </li>
      <li>
         Med Pardus följer även Mozilla Firefox 3.0.5, OpenOffice.org 2.4.1.10, Mplayer 20090101 och uppdateringar av populära program som t.ex.  KDEPIM, vim, Gimp, Frozen Bubble; Pardus 2008.2 är som alltid mer stabil, säker och användarvänlig. 
      </li>
    </ul>
    <br>
     För mer information om uppdateringarna och nyheterna i Pardus 2008.2, läs den <a href="http://www.pardus.org.tr/eng/products/releasenotes/pardus-2008.2-Canis-aureus-detailed-changelog.html">detaljerade förändringsloggen</a> på vår webbplats. 
    <br>
    <h2>
       3. Installationskrav 
    </h2>
     Du kan köra Pardus 2008.2 på en normal dator. Vi rekommenderar minst 512 MB RAM (minne) och en processor på 1400 MHz för bra prestanda. Minimum och rekommenderade systemkrav för Pardus 2008.2 är: 
    <ul>
      <li>
         384 MB minne (512 MB rekommenderas) 
      </li>
      <li>
         1000 MHz Intel eller AMD processor (1400 MHz rekommenderas) 
      </li>
      <li>
         Minst 4 GB ledigt hårddiskutrymme (10 GB rekommenderas) 
      </li>
      <em>* Vi rekommenderar ett system med minst 1 GB minne för att köra live-cd baserad på KDE4.</em>
    </ul>
  </body>
</html>
