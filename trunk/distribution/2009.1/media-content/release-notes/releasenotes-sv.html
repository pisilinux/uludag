<html>
<head>
<title>Pardus 2009.1 versionsfakta</title>
<meta HTTP-EQUIV="content-type" CONTENT="text/html; charset=UTF-8">
</head>
<body>

<h1>Pardus 2009.1 versionsfakta</h1>

<h2>1. Välkommen till Pardus 2009.1!</h2>

Välkommen till Pardus 2009.1, ännu en fantastisk utgåva av Pardus från utvecklarna, översättarna, grafikerna och dokumenterarna.
<br>Du är välkommen att besöka <a href="http://www.pardus.org.tr/eng">http://www.pardus.org.tr/eng</a> för mer information.

<h3>1.1. Vad är Pardus</h3>
Pardus är en Linuxdistribution utvecklad som en produkt av Pardusprojektet, av Turkish National Research Institute of Electronics and Cryptology (UEKAE), som hör till Scientific and Technological Research Council of Turkey (TÜBİTAK), och av frivilliga bidragsgivare. Det är döpt efter det latinska (och vetenskapliga) namnet för den Anatoliska leoparden, Panthera pardus tulliana.
<br><br>
Pardus består av ett Linuxbaserat operativsystem, programvara under öppen källkod och tillhörande filer nödvändiga för skrivbords- och servermiljöer, med sikte på att ge användaren en enkel och rik upplevelse.

<h3>1.2. Hur kan jag använda Pardus</h3>
Pardus finns i två varianter, Kurulan, som installerar Pardus på datorn, och Çalışan (live-cd som körs från mediat direkt utan att installera, men är långsammare) som kan köras från CD / DVD / USB-minne etc. För att påbörja din Pardusupplevelse sätter du in vald variant i din dator, startar om systemet och ställer in BIOS till att starta från önskat media.

<h3>1.3. Återkoppling</h3>

Du kan använda <a href="http://bugs.pardus.org.tr">http://bugs.pardus.org.tr</a>, (Pardus felhanteringssystem) för att rapportera fel, rätta fel, eller ge förslag relaterade till Pardus. Vi vill tacka våra användare och utvecklare för deras bidrag med felrapporter, fixar, nya paket och förslag på nya finesser till den här versionen.

<h2>2. Vad är nytt?</h2>
<h3>2.1. Uppdateringar av Pardustekniker</h3>

Med utgivningen av Pardus 2009.1 har basfunktioner som PiSi och COMAR uppdaterats för att erbjuda nya funktioner. Också YALI är uppdaterad för att erbjuda en smidigare och mer tillförlitlig installationsprocess. Förbättringarna i Mudurs initieringssystem leder till en snabbare och mer stabil uppstart tillsammans med ett bättre stöd för fjärrfilsystem.
<br><br>

Samtliga av Pardus hanterare är omskrivna och optimerade för KDE4. Nya Pardusverktyg, Nätverksplasmoid för enkelt byte av nätverksprofiler och Tjänsteplasmoid för enkel hantering av tjänster är tillgängliga i våra förråd. Dessa plasmoider kan placeras antingen på skrivbordet eller i någon skrivbordspanel för enkel åtkomst.
<br><br>

En ny hanterare, <strong>Systemhanteraren</strong> har skapats för att tillhandahålla ett enkelt sätt att anpassa systemomfattande inställningar så som förvalt systemspråk, tangentbordslayout och klockinställningar etc.
<br><br>

<strong>Pakethanteraren</strong> och <strong>PiSi</strong> är nu mycket snabbare än tidigare tack vare ny cachemekanism. Många förändringar har gjorts på paketsystemet PiSi, vilket har gjort PiSi-paket ungefär 20% mindre, även stöd för deltapaket är nu aktiverat som standard. Installation och uppdatering av paket kommer att bli mycket snabbare och kräva mycket mindre bandbredd. Paketkomponentträdet har strukturerats om för att användaren ska hitta sina önskade paket ännu enklare.
<br><br>

Installationssystemet <strong>Yalı</strong> har skrivits om och förbättrats med nya PiSi-finesser, fördubblat installationshastigheten av Pardus. Pardus installeras nu på cirka 15 minuter på en normal dator av idag. En ny finess är räddningsläget, det kan användas för att återställa tidigare paketuppdateringar och återställa startladdaren etc.

<h3>2.2. Grafiska förbättringar</h3>

Med Pardus 2009.1 följer en hel del grafiska förbättringar. Med den här nya versionen kommer Pardusanvändarna att mötas av ikontemat Milky, bestående av över 1000 ikoner. Vi har också ett brett urval av grafiska förbättringar, från skrivbordsunderlägg av naturfotografier till 3D-renderade bilder, startbilder etc.

<h3>2.3. Skrivbordsmiljön KDE 4</h3>

Den nya medlemmen av KDE-familjen, <strong>KDE4</strong> som har blivit många Pardusanvändares val sedan en tid är nu den förvalda skrivbordsmiljön. Pardus 2009.1 innehåller den senaste stabila utgåvan av KDE som har modifierats och förbättrats för Pardus. Alla KDE-program  i Pardus förråd har uppdaterats eller ersatts av dess senaste KDE4-version.

<br><br>

Med den nya versionen av KDE tillhandahåller Pardus ett nytt utseende och en ny känsla för användarna. Plasmoidbaserat skrivbordssystem där varje komponent kan placeras var som helst på skrivbordet, Strigi skrivbordssökning fullständigt integrerad med skrivbordsmiljön, skrivbordseffekter som en del av KDE, Dolphin som nästa generations filhanterare med många fjärrprotokoll är bara några exempel på den nya skrivbordsupplevelsen för användarna.

<h3>2.4. Uppdaterade komponenter</h3>

Pardus 2009.1 innehåller många paketuppdateringar förutom Pardustekniker. Några av höjdpunkterna är:
<br>

<ul>
    <li>KDE 4.3.4</li>
    <li>Linux Kernel 2.6.31.11</li>
    <li>Openoffice kontorssvit 3.1</li>
    <li>Firefox webbläsare 3.5.7</li>
    <li>Gimp 2.6.8</li>
    <li>Xorg 1.6.5</li>
    <li>Python 2.6.4</li>
    <li>Texlive 2008</li>
    <li>GCC 4.3.3</li>
    <li>GLIBC 2.9</li>
</ul>

<h3>2.5. Nytt filsystem</h3>

Nu kommer Pardus med filsystemet Ext4, efterföljaren till Ext3, som standardfilsystem. Ext4 är mycket snabbare än Ext3 och har många nya finesser i termer av kapacitet och utbyggnad. Till exempel har Ext4 stöd för partitionsstorlekar på upp till 1 exabyte och filstorlekar på 16 terabyte.
<br><br>

XFS, ReiserFS och det experimentella Btrfs är också tillgängliga i installationssystemet Yali.
<br><br>

För mer information om uppdateringarna och nyheterna i Pardus 2009.1, se <a href="http://www.pardus.org.tr/eng/">Pardus webbplats</a>.<br>

<h2>3. Installationskrav</h2>

Du kan köra Pardus 2009.1 på en dator med normal prestanda. Vi rekommenderar minst 512 MB RAM (minne) och en processor på 1400 MHz för bra prestanda. Minimum och rekommenderade systemkrav för Pardus 2009.1 är:

<ul>
    <li>256 MB minne (1GB eller mer rekommenderas)</li>
    <li>450 MHz Intel eller AMD processor (1000 MHz rekommenderas)</li>
    <li>Minst 4 GB ledigt hårddiskutrymme (10 GB rekommenderas)</li>
</ul>

<br>
</body>
</html>
